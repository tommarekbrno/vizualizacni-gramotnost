<?xml version="1.0" encoding="utf-8"?>
<feed xmlns="http://www.w3.org/2005/Atom">
	<title>Vizualizační gramotnost</title>
	<subtitle>Rozvíjíme vizualizační gramotnost na prvním stupni ZŠ.</subtitle>
	
	<link href="/atom.xml" rel="self"/>
	<link href=""/>
	<updated>2024-11-19T11:07:31Z</updated>
	<id>https://vizugram.cz/</id>
	<author>
		<name>Tomáš Marek</name>
		<email>marektomas@protonmail.com</email>
	</author>
	
	<entry>
		<title>Datové komiksy z Vis4Schools</title>
		<link href="/posts/datove-komixy-z-vis4schools/"/>
		<updated>2024-11-01T00:00:00Z</updated>
		<id>/posts/datove-komixy-z-vis4schools/</id>
		<content type="html">&lt;h4&gt;Komix jako cesta k vizualizační gramotnosti&lt;/h4&gt;
&lt;p&gt;&lt;img src=&quot;https://fhstp.github.io/comixplain/assets/Vis4Schools/comicKit.jpg&quot; alt=&quot;Logo CCK&quot; /&gt;&lt;/p&gt;
&lt;p&gt;Jeden z výstupů projektu Vis4Schools je &lt;em&gt;The Comic Construction Kit&lt;/em&gt;. Jde o rozšíření projektu &lt;a href=&quot;https://fhstp.github.io/comixplain/&quot;&gt;Comixplain&lt;/a&gt;, jehož cílem je podporovat vznik alternativních didaktických materiálů založených na vyprávění příběhů prostřednictvím komiksů. Všechny dostupné materiály (včetně metodik k využití komiksu pro rozvoj vizualizační gramotnosti) jsou ke stažení zdarma na webu &lt;a href=&quot;https://fhstp.github.io/comixplain/vis4schools.html&quot;&gt;https://fhstp.github.io/comixplain/vis4schools.html&lt;/a&gt;.&lt;/p&gt;
</content>
	</entry>
	
	<entry>
		<title>Co se děje v tomhle grafu?</title>
		<link href="/posts/co-se-deje-v-tomhle-grafu/"/>
		<updated>2024-11-01T00:00:00Z</updated>
		<id>/posts/co-se-deje-v-tomhle-grafu/</id>
		<content type="html">&lt;h4&gt;Bezedná studnice kvalitních vizualizací&lt;/h4&gt;
&lt;p&gt;&lt;img src=&quot;https://static01.nyt.com/images/2024/05/02/learning/SummerTempsGraphLN2/SummerTempsGraphLN2-jumbo.png?quality=75&amp;amp;auto=webp&quot; alt=&quot;Vizualizace od NYT&quot; /&gt;&lt;/p&gt;
&lt;p&gt;Projekt &lt;mark&gt;&lt;em&gt;What’s Going On in This Graph?&lt;/em&gt;&lt;/mark&gt; od zavedeného amerického
deníku &lt;em&gt;The New York Times&lt;/em&gt; obsahuje nejen samotné vizualizace, ale také metodické materiály pro práci s nimi. Každá vizualizace obsahuje sadu otázek, nad kterými se mohou žáci zamýšlet. Nová vizualizace se objevuje každých 14 dní a vždy po dvou týdnech se pod grafem objeví podrobně sepsány i možné odpovědi a přístupy. Vizualizace nemizí, ale přesouvají se do archivu - je
tedy možné je kdykoliv využít v hodině. Všechny materiály jsou v
angličtině. Projekt je dostupný na adrese &lt;a href=&quot;https://www.nytimes.com/column/whats-going-on-in-this-graph&quot;&gt;https://www.nytimes.com/column/whats-going-on-in-this-graph&lt;/a&gt;.&lt;/p&gt;
</content>
	</entry>
	
	<entry>
		<title>Jaká volit témata?</title>
		<link href="/posts/jaka-volit-temata/"/>
		<updated>2024-10-02T00:00:00Z</updated>
		<id>/posts/jaka-volit-temata/</id>
		<content type="html">&lt;h5&gt;Co budeme měřit a vizualizovat?&lt;/h5&gt;
&lt;p&gt;Data o počasí a teplotě za oknem naší třídy? Data o jídle z naší školní jídelny? Kdo ve třídě má jaké koníčky a kolik jimi tráví času? Nebo počty hřebíků v krabicích, které vyrobí továrna pana Nováka? Asi jste poznali, že to poslední téma je typický příklad úlohy z učebnice... Role tematického kontextu dat a jeho vhodná volba jsou podle mnohých studií zásadní pro smysluplnou práci s vizualizacemi dat (nejen) na prvním stupni. Vycházet ze žitého světa žáků a z problémů, který tento svět přináší, shledávají mnozí výzkumníci přínosnějším než využití předem vytvořených témat, kontextů a modelů.&lt;/p&gt;
&lt;p&gt;Využití žité reality žáků (tj. stavět datové a vizualizační úlohy a obsahy na osobních zkušenostech žáků a volit kontexty, které jsou jim blízké) může být podmínkou &lt;strong&gt;udržení motivace při práci s daty a vizualizacemi&lt;/strong&gt;. Téma může být i vlastní volbou žáků a žáci se mohou aktivně zapojit i do sběru dat v tom tématu, které si zvolili, a případně si pokládat i vlastní výzkumné otázky. Vlastní sběr navíc komplexněji simuluje &lt;strong&gt;výzkumný/badatelský proces práce s daty&lt;/strong&gt;.&lt;/p&gt;
&lt;p&gt;Podle naší vlastní obsahové analýzy i podle dalších výzkumníků &lt;strong&gt;není dobré spoléhat se na učebnice&lt;/strong&gt;. Úlohy z učebnic jsou mnohdy až příliš předzpracované: nevyžadují po našich žácích promýšlení strategií pro záznam a organizaci dat atp. Většinou dodají hotovou situaci (navíc často i zcela jakoukoliv souvislost s dětským světem a žitou realitou), poskytnou naměřenou tabulku - a z ní vyrob takový a makový graf! A to je všechno.&lt;/p&gt;
&lt;p&gt;Právě &lt;strong&gt;promýšlení přístupu a hledání vhodných cest&lt;/strong&gt; jsou však aktivity, které se zdají být důležitými v procesu konstrukce vizuální reprezentace dat. Rozvoj dovedností souvisejících s vizualizacemi dat má být otevřený (ve smyslu práce s otevřenými úlohami) a odvislý od kontextu. Vybrané kontexty by se navíc neměly limitovat pouze danou vzdělávací oblastí: podle mnoha výzkumů (a vlastně i podle RVP) je oddělování znalostí a dovedností do vzdělávacích oblastí v kontextu datových a vizualizačních schopností problematické. Vizuální reprezentace, interpretace i predikce se mají odehrávat v žitém a praktickém kontextu. Minimálně proto, že jen tak budou úlohy žákům dávat smysl.&lt;/p&gt;
&lt;h5&gt;Argumenty proti blízkým tématům&lt;/h5&gt;
&lt;p&gt;Některé studie však pokládají argumenty &lt;strong&gt;proti volbě kontextu blízkého žákům&lt;/strong&gt;: z hlediska učitele je nutné počítat s tím, že žáci mohou do úloh vstupovat s vlastními apriorními představami o řešených problémech a s vlastními afektivními pohledy  – právě proto, že tyto problémy blízce znají. Jejich čtení grafu kvůli tomu může být intuitivnější (v tom ne zcela dobrém slova smyslu), než by bylo při řešení vzdálenějších témat – a existuje tedy riziko, že pro ně úloha bude méně poutavá, resp. že mohou řešení úlohy apriori považovat za předvídatelné až zjevné. Vizualizaci dat tak budou věnovat méně času s tím, že dpovědi přece znají, protože je žijí.&lt;/p&gt;
&lt;p&gt;Některé kontexty, zvolené samotnými žáky, také mohou &lt;strong&gt;limitovat další práci s daty&lt;/strong&gt;, a je potřeba jejich vhodnost z pozice učitele domyslet: v jedné případové studii se například žáci sami rozhodli pracovat s tématem potravin a jídla. Výzkumníci následně smutně uznali, že ačkoliv se toto téma zdálo zprvu jako vhodné i zábavné, nakonec je dost limitovalo v tom, jaké typy dat se daly měřit a jaké otázky nad nimi bylo možné vytvářet. Limitujícím faktorem může být také časová náročnost aktivit se sběrem vlastních dat, kdy na proces vizualizace v tradičně organizované výuce (45 minut) již nezbývá časový prostor.&lt;/p&gt;
&lt;p&gt;Volba předpřipravených a již někým jiným (třeba i učitelem) sesbíraných dat má také své výhody, jelikož práce s hotovým datovým souborem klade důraz na &lt;strong&gt;interpretaci cizích dat&lt;/strong&gt; - což je v běžném životě docela častá situace. Nutné je však vysvětlit žákům kontext těchto dat, tedy v podstatě jim poskytnout metadata (alespoň částečná a rozumně spolehlivá), jelikož nepochopení datového kontextu se vždy neblaze promítá do kvality práce s vizualizací.&lt;/p&gt;
&lt;p&gt;Výzkumy tedy ve větší míře podporují volbu témat blízkých žákům, často též s jejich zapojením do samotného sběru dat – nicméně z výzkumů vyplývají i argumenty, které tuto volbu problematizují. Obecně si myslíme, že tematické kontexty a podoby přístupu k nim by měly být výsledkem průběžného vyjednávání mezi žáky a učitelem: máme určitě cíle, které potřebujeme naplnit a rozvíjet, ale zároveň je chceme rozvíjet přirozeně a v návaznosti na měnící se zájmy a přirozené osobité procesy objevování u žáků.&lt;/p&gt;
</content>
	</entry>
	
	<entry>
		<title>Predikce a práce s nepřesností</title>
		<link href="/posts/predikce-a-nepresnost/"/>
		<updated>2024-10-01T00:00:00Z</updated>
		<id>/posts/predikce-a-nepresnost/</id>
		<content type="html">&lt;p&gt;Pro žáky na prvním stupni může být náročné predikovat nějakou hodnotu v případě, že ve vizualizaci není explicitně uvedena (&lt;em&gt;např. dnes má Ema podle sloupcového grafu osm jablek, včera měla deset a den před tím dvanáct - kolik jich bude mít zítra?&lt;/em&gt;). Je však vhodné podporovat žáky ve vytváření predikcí a vést je k uvědomění, že predikce nemusí být (a ze své podstaty ani nemohou být) přesné - prostě nevíme, jestli Ema dnes opět sní dvě jablka... Nejistota a zmatení jsou při práci s daty a vizualizacemi přirozenou emocí, kterou je z pozice učitele vhodné tolerovat a pracovat s ní. Nejistota nás při práci s daty provází vždy a &lt;strong&gt;data nejsou nikdy přesná&lt;/strong&gt; už ze své podstaty. Natož predikce nad nimi prováděné.&lt;/p&gt;
&lt;p&gt;Výzkumníci se domnívají, že příležitost odvozovat i neformální a nepřesné závěry z vizualizace malých dat je pro děti přínosem. Dovednost predikovat na základě vizualizace může být rozvíjena i nad velmi malými daty, o kterých by se nám mohlo z pozice učitele zdát, že zde není takové vyvozování možná ani žádoucí. Nejde o komplexitu dat ani komplexitu formy – i základní forma, jakou je piktograf, může poskytovat pole pro širokou škálu reprezentací, interpretací a predikcí. Jde primárně o otázky, které (si) pokládáme, a o diskuse, ke kterým žáky vedeme.&lt;/p&gt;
&lt;p&gt;Pokud se žáci sami ke komplexním otázkám a datům během připravené aktivity propracují, neomezujme je a nechme je s komplexitou dat a vizualizací pracovat – vytváří to nutnost data promýšlet, hledat možnosti jejich organizace, a to i ve vizuální reprezentaci, kde je často možné zvolit několik způsobů prezentace dat. Později na druhém stupni získají žáci další matematické nástroje (např. koncept různých středních hodnot), pomocí kterých budou schopni své prediktivní odhady zpřesňovat – ale &lt;strong&gt;nebudou se bát je provádět&lt;/strong&gt;, a to je hlavní.&lt;/p&gt;
</content>
	</entry>
	
	<entry>
		<title>Otázky bez odpovědí</title>
		<link href="/posts/otazky-bez-odpovedi/"/>
		<updated>2024-10-01T00:00:00Z</updated>
		<id>/posts/otazky-bez-odpovedi/</id>
		<content type="html">&lt;h5&gt;Proč se ptát se na otázky, které nemají odpověď?&lt;/h5&gt;
&lt;p&gt;Otevřeme noviny a vidíme graf. Ten má svého autora či autorku. Pokládá si nad ním různé otázky - a skrze nadpisy, zvýraznění a další metody tyto otázky v důsledku podsouvá i nám. Vizualizace dat má vždy svého autora a nějaký cíl: v podstatě vždy jde o větší nebo menší manipulaci.&lt;/p&gt;
&lt;p&gt;V kontextu vizualizace tak můžeme řešit také téma autority a role učitele. V jednom z výzkumů na prvním stupni žáci v podstatě vůbec neprojevovali opatrnost při interpretaci dat (&lt;em&gt;například vůbec nepřemýšleli, zda je daná vizualizace dat schopna přinést odpovědi na položené otázky&lt;/em&gt;), což mohlo být způsobeno i tím, že žáci &lt;strong&gt;automaticky očekávali, že otázka učitele je vždy zodpověditelná&lt;/strong&gt;.&lt;/p&gt;
&lt;p&gt;Tohle přesvědčení žáků není nepodobné přesvědčení dospělých, kteří považují např. data a grafy využité v kontextu nedělní politické debaty za automaticky relevantní danému argumentu. Záměrné pokládání otázek, které nemusí být skrze data a jejich vizuální reprezentace (jednoznačně) zodpověditelné, tak může poskytovat příležitost k rozvoji dovedností.&lt;/p&gt;
&lt;hr /&gt;
&lt;h6&gt;&lt;mark&gt;Shrnuto a podtrženo&lt;/mark&gt;&lt;/h6&gt;
&lt;p&gt;Při přípravě aktivit přidejte nějakou takto problematickou otázku (&lt;em&gt;bez možné odpovědi ve vizualizaci dat, s nejasnou odpovědí&lt;/em&gt;) a sledujte, co se bude ve vaší třídě dít. Potvrdíte si výsledky zmíněného výzkumu, nebo je ve vaší třídě vysoká úroveň kritického myšlení?&lt;/p&gt;
</content>
	</entry>
	
	<entry>
		<title>Nahlas mluvit o grafech</title>
		<link href="/posts/mluvit-nad-grafy/"/>
		<updated>2024-10-01T00:00:00Z</updated>
		<id>/posts/mluvit-nad-grafy/</id>
		<content type="html">&lt;p&gt;Podle několika studií je vhodné žáky povzbuzovat k tzv. verbalizaci svých myšlenek nad vizuálně reprezentovanými daty, tedy prostě a jednoduše nechat je &lt;strong&gt;nahlas popisovat nacházené vztahy a vzory&lt;/strong&gt; a diskutovat o nich s ostatními žáky nebo učitelem.&lt;/p&gt;
&lt;p&gt;Hlavním cílem je &lt;strong&gt;budovat pojmosloví&lt;/strong&gt;, kterým se k vizualizacím dat odkazujeme. Pro úplně nejmladší žáky to může být tou nejsložitější činností při práci s vizualizovanými daty. Je proto vhodné pojmosloví nenásilně při práci s vizualizacemi introdukovat a představovat. Posiluje to také &lt;strong&gt;dovednost vystavět argumenty&lt;/strong&gt; nad důkazy, se kterými pracujeme a například je prezentovat ostatním. Ve skupinové diskuzi pak může docházet k velmi zajímavé dynamice.&lt;/p&gt;
&lt;p&gt;Proč to vůbec zmiňujeme? Množství úloh v učebnicích, které se zaměřují na práci s vizualizací a daty, vůbec neočekává, že by žáci s vizualizací nějak nahlas pracovali, natož aby nad ní budovali vlastní argumenty. Grafy většinou slouží jako zdroj dat: mnoho úloh prostě jen vyžaduje, aby žák z grafu odečetl číslo a zapsal ho zpět do tabulky. Neočekává se žádné přemýšlení, žádná argumentace, žádné hledání odpovědí na otázky. Takhle ovšem v reálném světě vizualizace dat nefungují (&lt;em&gt;nebo by tedy alespoň neměly&lt;/em&gt;).&lt;/p&gt;
&lt;hr /&gt;
&lt;h6&gt;&lt;mark&gt;Shrnuto a podtrženo&lt;/mark&gt;&lt;/h6&gt;
&lt;p&gt;Během přípravy aktivit k rozvoji vizualizační gramotnosti hledejte přirozené momenty, kam zařadit a kde podpořit verbalizaci nad vizualizacemi dat.&lt;/p&gt;
</content>
	</entry>
	
	<entry>
		<title>Kdy začít s vizualizací dat?</title>
		<link href="/posts/kdy-zacit-s-vizualizaci-dat/"/>
		<updated>2024-10-01T00:00:00Z</updated>
		<id>/posts/kdy-zacit-s-vizualizaci-dat/</id>
		<content type="html">&lt;p&gt;Přečetli jsme množství výzkumů z různých oblastí a většina se shoduje, že rozvoj gramotnosti spojené s prací s vizualizacemi dat by měl být součástí vzdělávacího obsahu už na prvním stupni základního vzdělávání. A to nejpozději...&lt;/p&gt;
&lt;!--more--&gt;
&lt;h5&gt;Odkladů netřeba&lt;/h5&gt;
&lt;p&gt;Datově i vizualizačně orientované aktivity je rozhodně potřeba v prvostupňovém kurikulu rozšiřovat. Podle všech výzkumů se zdá, že děti a žáci v tomto věku mají předpoklady s vizualizacemi dat pracovat. Z pozice učitele je prostě vhodné &lt;strong&gt;nepodceňovat statistické a datové dovednosti nejmladších žáků&lt;/strong&gt;: podle některých výzkumů jsou schopni již v raném věku pracovat s přibližnými hodnotami a rámcovým čtením vizualizací dat a později na těchto dovednostech stavět a zpřesňovat je. Autoři některých studií doporučují na základě kvalitativních vhledů neodkládat rozvoj vizualizačních dovedností až na pozdější roky prvního stupně či na druhý stupeň základního vzdělávání, jelikož podpora promýšlení vzorů a struktur vizuální reprezentace dat na raném stupni může významně přispívat k rozvoji vizualizačních kompetencí projevovaných v dalším studiu.&lt;/p&gt;
&lt;h5&gt;Vizošky už od školky?&lt;/h5&gt;
&lt;p&gt;Již v první třídě (či dokonce v předškolním věku) dokáží žáci s minimálními limity pracovat s jednoduchými formami vizuální reprezentace dat, třeba se sloupcovým grafem (ale z výzkumů se zdá, že i s mnoha dalšími formami, které bychom čekali až mnohem později). Výzkumníci popsali dovednost pochopit vztah mezi vizuální proměnnou a jejím mapováním na glyf u velmi malých dětí, někteří dokonce mluví o čtení grafů jako o &lt;strong&gt;intuitivní aktivitě&lt;/strong&gt; již u čtyř let. Zjistit, jak tato intuice vzniká, na to nám ještě chybí větší množství výzkumů z oblasti kognitivní psychologie. Svoji roli podle některých autorů samozřejmě hraje i enkulturace. Z kognitivního výzkumu zatím tušíme, že žáci uplatňují při čtení vizualizace dat &lt;a href=&quot;https://dl.acm.org/doi/10.1145/3491102.3501893&quot;&gt;podobné vzory vizuálního vnímání, jako dospělí&lt;/a&gt;.&lt;/p&gt;
&lt;p&gt;Má to samozřejmě limity. V jedné ze studií projevovaly schopnost pracovat s vizuální reprezentací dat i čtyřleté děti, nedokázaly však své odpovědi argumentovat nahlas tak kvalitně jako starší žáci na úrovni první či druhé třídy. Někteří autoři proto tvrdí, že žáci jsou již od čtyř let připraveni zaobírat se otázkami počítání a měření dat i za využití jejich vizuální reprezentace, nelze však u nich očekávat jejich hlubší analýzu – primárně prý proto, že jim ještě chybí pojmosloví. Žáci v tomto věku navíc nemusí být připraveni odpoutat svou pozornost od individuálních hodnot s cílem sumarizovat kolekci datových bodů (&lt;em&gt;např. Emma měla o dvě jablíčka více než Petr&lt;/em&gt;), a nejvíce je zajímají právě konkrétní individuální hodnoty (&lt;em&gt;tj. Emma měla tři jablíčka&lt;/em&gt;). Pokročilejší způsoby čtení vizualizací přicházejí podle některých výzkumů až ve věku 9-10 let a jejich příchod dokonce někteří výzkumníci označují za „spontánní“.&lt;/p&gt;
&lt;p&gt;Ty úplně nejnovější (a lépe vymyšlené) výzkumy ovšem tuhle představu o spontánnosti trochu krotí: &lt;a href=&quot;https://www.nature.com/articles/s41598-023-37172-3&quot;&gt;rozsáhlý test šestiletých žáků&lt;/a&gt;, kteří se dosud nesetkali s pokročilejší formou vizualizace korelačním grafem (a byli testováni společně s namibijským kmenem z rurální oblasti, kde žádné grafy nejsou k dispozici), ukázal dovednost interpretovat v grafu prezentovaný trend – ač s nižší přesností, než to dokázali vzdělaní dospělí ve výzkumu. Autoři nicméně upozorňují, že i když jejich výzkumy potvrzují jisté intuitivní předporozumění vizualizaci dat, data silně naznačují, že toto &lt;strong&gt;předporozumění se automaticky dále s věkem nerozvíjí&lt;/strong&gt; a že je nutné ho kultivovat skrze vzdělávání. A proto jsme tady...&lt;/p&gt;
</content>
	</entry>
</feed>