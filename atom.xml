<?xml version="1.0" encoding="utf-8"?>
<feed xmlns="http://www.w3.org/2005/Atom">
	<title>Vizualizační gramotnost</title>
	<subtitle>Rozvíjíme vizualizační gramotnost na prvním stupni ZŠ.</subtitle>
	
	<link href="/atom.xml" rel="self"/>
	<link href=""/>
	<updated>2024-10-13T19:03:36Z</updated>
	<id>https://example.com/</id>
	<author>
		<name>Tomáš Marek</name>
		<email>marektomas@protonmail.com</email>
	</author>
	
	<entry>
		<title>Jaká volit témata?</title>
		<link href="/posts/jaka-volit-temata/"/>
		<updated>2024-10-02T00:00:00Z</updated>
		<id>/posts/jaka-volit-temata/</id>
		<content type="html">&lt;p&gt;Role tematického kontextu dat a jeho vhodná volba jsou podle mnohých zkoumaných studií zásadní pro smysluplnou práci s vizualizacemi dat na prvním stupni (Åberg-Bengtsson, 2006; Ainley, 2000; Curcio, 1987; English, 2010 a 2013; Lehrer a Romberg, 1996; Ribeiro a Mamede, 2019; Watson a Fitzallen, 2021).&lt;/p&gt;
&lt;p&gt;Vycházet ze žitého světa žáků a z problémů, který tento svět přináší, shledávají výzkumníci přínosnějším než využití předem vytvořených témat, kontextů a modelů (explicitně Curcio, 1987; Kawakami a Aoyama, 2018; Ribeiro a Mamede, 2019). Využití žité reality žáků může být podmínkou udržení motivace při práci s daty a vizualizacemi (Ribeiro a Mamede, 2019). Stejně tak fenomenografické studie potvrzují hypotézu, že je vhodné stavět datové a vizualizační úlohy a obsahy na osobních zkušenostech žáků a volit kontexty, které jsou jim blízké (Gerber a Lee, 1999; Gerber et al., 1995; Ottosson a Åberg-Bengtsson, 1995). Téma může být i vlastní volbou žáků: vlastní volba kontextu měla ve studii English (2010) pozitivní efekt na proces učení se vizuálním reprezentacím dat. Studie pozitivně hodnotí též aktivní zapojení žáků do vlastního sběru dat ze skutečného světa (Åberg-Bengtsson, 2006; Ainley, 2000; Curcio, 1987; English, 2018; Kawakami a Aoyama, 2018; Mulligan et al., 2024), či alespoň částečné participace na tomto sběru (případně pokládání vlastních výzkumných otázek; Lehrer a Romberg, 1996). Vlastní sběr navíc komplexněji simuluje „výzkumný“ (Bertling et al., 2024) proces práce s daty.&lt;/p&gt;
&lt;p&gt;„Úlohy z učebnic mohou být často příliš předzpracované: například mnohdy nevyžadují, aby žáci vytvářeli strategie pro kódování a organizaci dat nebo přemýšleli o souměřitelnosti proměnných“ (Lehrer a Romberg, 1996) – a právě tyto aktivity se z výzkumu zdají být důležitými v procesu konstrukce vizuální reprezentace dat. Stejně tak Wessels et al. (2006) docházejí k závěru, že učebnice matematiky většinou poskytují již organizovaná data a vyžadují od žáků konstrukci specifických grafů, ale rozvoj dovedností souvisejících s vizualizacemi dat má být otevřený (ve smyslu práce s otevřenými úlohami) a odvislý od kontextu. Vybrané kontexty by se neměly limitovat pouze danou vzdělávací oblastí: podle výstupů Watson a Moritz (2001) je oddělování znalostí a dovedností do vzdělávacích oblastí v kontextu datových a vizualizačních schopností problematické. Vizuální reprezentace, interpretace i predikce se mají odehrávat v žitém a praktickém kontextu nejen proto, aby úlohy dávaly žákům smysl, ale aby se rozvoj těchto dovedností dal vůbec hodnotit (Watson a Moritz, 2001; Watson a Fitzallen, 2021).&lt;/p&gt;
&lt;p&gt;Některé studie však pokládají argumenty proti volbě kontextu blízkého žákům: z hlediska učitele je nutné počítat s tím, že žáci mohou do úloh vstupovat s vlastními apriorními představami o řešených problémech (Ainley, 2000; Mathai et al., 2024) a s vlastními afektivními pohledy (Swatton a Taylor, 1994) – právě proto, že tyto problémy blízce znají. Jejich čtení grafu kvůli tomu může být intuitivnější, než by bylo při řešení vzdálenějších témat – a existuje tedy riziko, že pro ně úloha bude méně poutavá, resp. že mohou řešení úlohy apriori považovat za předvídatelné až zjevné.&lt;/p&gt;
&lt;p&gt;Některé kontexty, zvolené samotnými žáky, také mohou limitovat další práci s daty, a je potřeba vhodnost z pozice učitele promýšlet: ve studii Watson a Fitzallen (2021) se například participanti sami rozhodli pracovat s tématem potravin a jídla. Výzkumníci následně reportovali, že toto téma „potenciálně omezilo expozici kontextům, v nichž mohli studenti provádět systematické šetření, poznávat různé typy dat a zkoumat, jak data vysvětlují kontexty šetření a jsou jimi ovlivněna“ (Watson a Fitzallen, 2021). Tyto limity se pak mohou odrážet i do možností a rozsahu práce s vizualizacemi dat. Limitujícím faktorem může být i časová náročnost aktivit se sběrem vlastních dat (Kawakami a Aoyama, 2018), kdy na proces vizualizace v tradičně organizované výuce již nezbývá časový prostor.
Volba předpřipravených a již sesbíraných dat má také své výhody, jelikož práce s hotovým datovým souborem klade důraz na intepretaci cizích dat, což je běžnou životní situací (Bertling et al., 2024). Gerber et al. (1995) a Lowrie a Diezmann (2005) však upozorňují na nutnost vysvětlit kontext žákům v případě, že pracujeme s již předpřipravenými vizualizacemi dat ze vzdálenějších témat, jelikož nepochopení informačního kontextu se během experimentů promítalo do kvality práce s vizualizací.&lt;/p&gt;
&lt;p&gt;Zkoumané studie tedy ve větší míře podporují volbu témat blízkých žákům, často též s jejich zapojením do samotného sběru dat – nicméně z výzkumů vyplývají i argumenty, které tuto volbu problematizují. Obecně lze tvrdit, že tematické kontexty a podoby přístupu k nim by měly být výsledkem průběžného vyjednávání mezi žáky a učitelem (Nemirovsky et al., 1998).&lt;/p&gt;
</content>
	</entry>
	
	<entry>
		<title>Kdy začít s vizualizací dat?</title>
		<link href="/posts/kdy-zacit-s-vizualizaci-dat/"/>
		<updated>2024-10-01T00:00:00Z</updated>
		<id>/posts/kdy-zacit-s-vizualizaci-dat/</id>
		<content type="html">&lt;p&gt;Na základě integrativní analýzy zkoumaných výzkumů lze tvrdit, že rozvoj vizualizační gramotnosti by měl být součástí vzdělávacího obsahu na prvním stupni základního vzdělávání.&lt;/p&gt;
&lt;!--more--&gt;
&lt;h3&gt;Zvládáme to už překvapivě brzy...&lt;/h3&gt;
&lt;p&gt;Datově i vizualizačně orientované aktivity je potřeba v prvostupňovém kurikulu rozšiřovat a žáci v tomto věku mají předpoklady s vizualizacemi dat pracovat (explicitně to zmiňují Åberg-Bengtsson, 2006; Ainley, 2000; English, 2010; Estrella, 2018; Hapgood et al., 2004; Chick a Watson, 2001; Koerber a Sodian, 2009; Kejstová et al., 2023; Mulligan, 2015; Mulligan et al., 2024). Z pozice učitele je vhodné nepodceňovat statistické a datové dovednosti nejmladších žáků (English, 2010; Mulligan et al., 2024). Žáci jsou podle některých výzkumů (Ciccione et al., 2023; Kejstová et al., 2023; Ribeiro a Mamede, 2019) schopni již v raném věku pracovat s přibližnými hodnotami a rámcovým čtením vizualizací dat a později na těchto dovednostech stavět a zpřesňovat je. Autoři některých studií (Aoyama a Stephens, 2003; Mulligan, 2015) doporučují na základě kvalitativních vhledů neodkládat rozvoj vizualizačních dovedností až na pozdější roky prvního stupně či na druhý stupeň základního vzdělávání, jelikož podpora promýšlení vzorů a struktur vizuální reprezentace dat na raném stupni může významně přispívat k rozvoji vizualizačních kompetencí projevovaných v dalším studiu. Platí však, že mladší žáci (5-6 let) mohou vyžadovat dodatečná „lešení“ (myšleno v rámci didaktické strategie lešení, tzv. scaffoldingu; Bishop et al., 2020).&lt;/p&gt;
&lt;p&gt;Koerber a Sodian (2009) prokazují, že žáci již v první třídě (či dokonce v předškolním věku) dokáží s minimálními limity pracovat s bazální formou vizuální reprezentace dat, jakou je sloupcový graf. Výzkumníci zde popsali dovednost pochopit vztah mezi vizuální proměnnou a jejím mapování na glyf. Podobně Ainley (2000) popisuje množství situací v rámci kvalitativního výzkumu, kde čtení grafů probíhalo „intuitivně“ již u šestiletých participantů (podobně Mulligan et al., 2024), tato intuitivnost vzniká podle některých autorů mimo jiné i prostřednictvím enkultu-race (Åberg-Bengtsson, 2006).&lt;/p&gt;
&lt;p&gt;Součástí studie Ribeiro a Mamede (2019) byly i děti ve věku čtyř let, u kterých výzkumníci sice pozorovali schopnost pracovat s vizuální reprezentací dat, nedokázaly však své odpovědi argumentovat verbálně tak kvalitně jako starší participanti na úrovni první či druhé třídy. Russell (1990) argumentuje, že žáci ve věku 4-8 let jsou připraveni zaobírat se otázkami počítání a měření dat i za využití jejich vizuální reprezentace, nelze však u nich očekávat jejich hlubší analýzu – primárně jim chybí pojmosloví. Žáci v tomto věku navíc nemusí být připraveni od-poutat svou pozornost od individuálních hodnot s cílem sumarizovat kolekci datových bodů, a nejvíce je zajímají právě konkrétní individuální hodnoty. Tyto dovednosti podle něj přicházejí až ve věku 9-10 let a jejich příchod označuje za „spontánní“.&lt;/p&gt;
&lt;p&gt;Rozsáhlý test šestiletých žáků (Ciccione et al., 2023), kteří se dosud nesetkali s pokročilejší formou vizualizace korelačním grafem (a byli testováni společně s namibijským kmenem z rurální oblasti, kde žádné grafy nejsou k dispozici), ukázal dovednost interpretovat v grafu prezentovaný trend – ač s nižší přesností, než to dokázali vzdělaní dospělí ve výzkumu. Autoři nicméně upozorňují, že i když jejich výzkumy potvrzují jisté intuitivní předporozumění vizualizaci dat, data silně naznačují, že toto předporozumění se automaticky dále s věkem nerozvíjí a že je nutné ho kultivovat skrze vzdělávání a řízenou expozici vizualizovaným datům. Nicméně kognitivní výzkum také naznačuje, že žáci uplatňují při čtení vizualizace dat podobné vzory vizuálního vnímání, jako dospělí (Panavas et al., 2022).&lt;/p&gt;
</content>
	</entry>
</feed>