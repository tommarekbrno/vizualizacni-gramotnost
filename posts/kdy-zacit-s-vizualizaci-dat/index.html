<!DOCTYPE html>
<html lang="cs">
<head>
  <meta charset="UTF-8">
  <meta name="viewport" content="width=device-width, initial-scale=1.0">
  <title>Kdy začít s vizualizací dat? | Vizualizační gramotnost</title>
  <meta name="description" content="Výzkumy ukazují, že rozvoj vizualizační gramotnosti by měl být součástí vzdělávacího obsahu už na prvním stupni ZŠ.">

  <link rel="shortcut icon" href="/static/img/favicon.ico" type="image/x-icon">
  <link rel="stylesheet" href="/static/css/main.css" media="all">

</head>
<body>
  
<nav class="navbar">
  <div class="navbar__inner">
    <a class="navbar__logo" href="/">Vizualizační gramotnost</a>

    <div class="navbar__mobile-options">
      <div class="navbar__button dark-toggle" aria-label="toggle dark theme">
        <img src="/static/img/moon.svg" alt="">
      </div>
      <button class="navbar__button navbar__hamburger" aria-expanded="false" aria-label="toggle menu">
        <svg xmlns="http://www.w3.org/2000/svg" height="24px" viewBox="0 0 24 24" width="24px" fill="#333333">
          <path d="M0 0h24v24H0z" fill="none"/>
          <path d="M3 18h18v-2H3v2zm0-5h18v-2H3v2zm0-7v2h18V6H3z"/>
        </svg>
      </button>
    </div>

    <div class="navbar__links">
      
        <a class="navbar__link " href="/">
          Domů
        </a>
        <a class="navbar__link " href="/pages/co-to-je/">
          O čem to je?
        </a>
        <a class="navbar__link " href="/temata/">
          Témata
        </a>

      <div class="navbar__button dark-toggle" aria-label="toggle dark theme">
        <img src="/static/img/moon.svg" alt="">
      </div>

    </div>
  </div>

  <div class="navbar__mobile-links">
    
      <a class="navbar__mobile-link " href="/">
        Domů
      </a>
      <a class="navbar__mobile-link " href="/pages/co-to-je/">
        O čem to je?
      </a>
      <a class="navbar__mobile-link " href="/temata/">
        Témata
      </a>
  </div>

</nav>

  
<div class="container-sm">
  <h1>Kdy začít s vizualizací dat?</h1>
  <p>Na základě integrativní analýzy zkoumaných výzkumů lze tvrdit, že rozvoj vizualizační gramotnosti by měl být součástí vzdělávacího obsahu na prvním stupni základního vzdělávání.</p>
<!--more-->
<h3>Zvládáme to už překvapivě brzy...</h3>
<p>Datově i vizualizačně orientované aktivity je potřeba v prvostupňovém kurikulu rozšiřovat a žáci v tomto věku mají předpoklady s vizualizacemi dat pracovat (explicitně to zmiňují Åberg-Bengtsson, 2006; Ainley, 2000; English, 2010; Estrella, 2018; Hapgood et al., 2004; Chick a Watson, 2001; Koerber a Sodian, 2009; Kejstová et al., 2023; Mulligan, 2015; Mulligan et al., 2024). Z pozice učitele je vhodné nepodceňovat statistické a datové dovednosti nejmladších žáků (English, 2010; Mulligan et al., 2024). Žáci jsou podle některých výzkumů (Ciccione et al., 2023; Kejstová et al., 2023; Ribeiro a Mamede, 2019) schopni již v raném věku pracovat s přibližnými hodnotami a rámcovým čtením vizualizací dat a později na těchto dovednostech stavět a zpřesňovat je. Autoři některých studií (Aoyama a Stephens, 2003; Mulligan, 2015) doporučují na základě kvalitativních vhledů neodkládat rozvoj vizualizačních dovedností až na pozdější roky prvního stupně či na druhý stupeň základního vzdělávání, jelikož podpora promýšlení vzorů a struktur vizuální reprezentace dat na raném stupni může významně přispívat k rozvoji vizualizačních kompetencí projevovaných v dalším studiu. Platí však, že mladší žáci (5-6 let) mohou vyžadovat dodatečná „lešení“ (myšleno v rámci didaktické strategie lešení, tzv. scaffoldingu; Bishop et al., 2020).</p>
<p>Koerber a Sodian (2009) prokazují, že žáci již v první třídě (či dokonce v předškolním věku) dokáží s minimálními limity pracovat s bazální formou vizuální reprezentace dat, jakou je sloupcový graf. Výzkumníci zde popsali dovednost pochopit vztah mezi vizuální proměnnou a jejím mapování na glyf. Podobně Ainley (2000) popisuje množství situací v rámci kvalitativního výzkumu, kde čtení grafů probíhalo „intuitivně“ již u šestiletých participantů (podobně Mulligan et al., 2024), tato intuitivnost vzniká podle některých autorů mimo jiné i prostřednictvím enkultu-race (Åberg-Bengtsson, 2006).</p>
<p>Součástí studie Ribeiro a Mamede (2019) byly i děti ve věku čtyř let, u kterých výzkumníci sice pozorovali schopnost pracovat s vizuální reprezentací dat, nedokázaly však své odpovědi argumentovat verbálně tak kvalitně jako starší participanti na úrovni první či druhé třídy. Russell (1990) argumentuje, že žáci ve věku 4-8 let jsou připraveni zaobírat se otázkami počítání a měření dat i za využití jejich vizuální reprezentace, nelze však u nich očekávat jejich hlubší analýzu – primárně jim chybí pojmosloví. Žáci v tomto věku navíc nemusí být připraveni od-poutat svou pozornost od individuálních hodnot s cílem sumarizovat kolekci datových bodů, a nejvíce je zajímají právě konkrétní individuální hodnoty. Tyto dovednosti podle něj přicházejí až ve věku 9-10 let a jejich příchod označuje za „spontánní“.</p>
<p>Rozsáhlý test šestiletých žáků (Ciccione et al., 2023), kteří se dosud nesetkali s pokročilejší formou vizualizace korelačním grafem (a byli testováni společně s namibijským kmenem z rurální oblasti, kde žádné grafy nejsou k dispozici), ukázal dovednost interpretovat v grafu prezentovaný trend – ač s nižší přesností, než to dokázali vzdělaní dospělí ve výzkumu. Autoři nicméně upozorňují, že i když jejich výzkumy potvrzují jisté intuitivní předporozumění vizualizaci dat, data silně naznačují, že toto předporozumění se automaticky dále s věkem nerozvíjí a že je nutné ho kultivovat skrze vzdělávání a řízenou expozici vizualizovaným datům. Nicméně kognitivní výzkum také naznačuje, že žáci uplatňují při čtení vizualizace dat podobné vzory vizuálního vnímání, jako dospělí (Panavas et al., 2022).</p>


  <br><hr>
  
    <b>Témata: </b>
    
      
    
      
        <a href="/tags/teorie">teorie</a>, 
      
    
      
        <a href="/tags/zakladni-skola">základní škola</a>
      
    
  
  <br><br>
  <a href="/">&larr; Zpátky domů</a>
</div>

  
  <footer class="footer">
  &copy; 2024 - Vizualizační gramotnost
</footer>

  <script>
    const ham = document.querySelector('.navbar__hamburger')
    const menu = document.querySelector('.navbar__mobile-links')
    const darkToggleButtons = document.querySelectorAll('.dark-toggle')

    function changeDarkToggleBtnIcon () {
      darkToggleButtons.forEach(btn => {
        if (btn.querySelector('img').src.indexOf('/static/img/moon.svg') !== -1) {
          btn.querySelector('img').src = "/static/img/sun.svg"
        } else {
          btn.querySelector('img').src = "/static/img/moon.svg"
        }
      })
    }

    if (
      localStorage.prefsDark === 'true' || 
      (
        window.matchMedia && 
        window.matchMedia('(prefers-color-scheme: dark)').matches && 
        localStorage.prefsDark !== 'false')
      ) {
      document.body.classList.add('dark')
      changeDarkToggleBtnIcon()
    }

    ham.addEventListener('click', () => {
      menu.classList.toggle('navbar__mobile-links--open')

      let prevState = JSON.parse(ham.getAttribute('aria-expanded'))
      ham.setAttribute('aria-expanded', !prevState)
    })

    darkToggleButtons.forEach(btn => {
      btn.addEventListener('click', () => {
        changeDarkToggleBtnIcon()

        if (document.body.classList.contains('dark')) {
          document.body.classList.remove('dark')
          localStorage.prefsDark = 'false'
        } else {
          document.body.classList.add('dark')
          localStorage.prefsDark = 'true'
        }

      })
    })
  </script>
  
</body>
</html>
